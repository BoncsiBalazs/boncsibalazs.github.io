---
layout: default
title: Na EZÉRT éri meg a MATE-ra jönni! 2025.06.23.-29.
date: 2025-06-30 
categories: blog
thumbnail: /img/20250630Regatta1.jpg
---

Ahogy az általános iskolai tanulmányok végén fontos döntést kell hoznia a diáknak, úgy az érettségi évében is meghatározó lehet, merre szeretne továbbtanulni.

Nem törvényszerű, de gyakran meghatározza egy ember életútját, hogy végül hova nyer felvételt — különösen akkor, ha a számára legkedvesebb helyet teszi az első helyre azon a bizonyos listán.

*Emlékszem*, amikor az egyetemi pályaválasztás előtt álltam, bennem is különleges érzelmek kavarogtak. Elég jó lehetek egy egyetemhez? Képes vagyok-e a *„Balázs-sztorit”* egy olyan pályára állítani, amely a Boncsarovszki családban sem kikövezett, sem kijárt út nem volt?
Akkor elhittem magamról, hogy simán lehetséges. A tanulmányi eredményeim ezt alátámasztották: 4,6-os átlag, OSZTV 1. helyezés, és a középiskolai tanáraim támogatása is jogos optimizmust adott. Így nem is volt kérdés, hogy a MATE jogelődjét írom első helyre a 2018/19-es tanévre szóló felvételi eljárás során.

**Aztán jött az első év…**
De ez már egy másik történet — amiről szívesen írok majd később. :)

Hogy miért is írtam le mindezt?
Azért, mert hét év távlatából is biztosan állíthatom: ma sem döntenék másképp.

Az Egyetemmel 2018 óta állok kisebb megszakításokkal hallgatói kapcsolatban, de a MATE számomra sokkal többet jelent, mint előadások hallgatását vagy vizsgák túlélését.
Persze, itt is készülni és tanulni kell, mint minden jó egyetemen, de a *Budai Campus* különleges atmoszférával rendelkezik. Bár az arborétum valóban gyönyörű, a valódi értéket mégis a hallgatók és oktatók közötti közvetlen, őszinte kapcsolat jelenti.
**Itt szinte mindig számíthatsz segítő kezekre — legyen szó tananyagról vagy egyéb projektről.
Ez az Egyetem olyan lehetőségekhez is hozzásegíthet, amelyekről talán álmodni sem mertél. Mindezt egy támogató közegben, ami igazán ritka. Egyszerűen fantasztikus.**

<p align="center">
  <img src="/img/20250630BudaiCampus.jpg" alt="SET1" style="max-width:30%;">
</p>


Ha szeretnél valami nagyszerűt létrehozni, itt biztosan összefogásra és közös buzdításra találsz. Ennek szép példája volt a szerdai nap, amikor irodatársam, [Hannan PhD-nyilvános védésén](https://budaicampus.uni-mate.hu/esem%C3%A9ny/-/content-viewer/abdul-hannan-bin-zulkarnain-phd-v%C3%A9d%C3%A9se/20123) ünnepeltük az Ő sikerét — és azt, hogy velünk van. Az eredmény pedig önmagáért beszél: **summa cum laude, 100%!**


<p align="center">
  <img src="/img/20250630Hannan0.jpg" alt="SET1" style="max-width:30%;">
</p>


<p align="center">
  <img src="/img/20250630Hannan1.jpg" alt="SET1" style="max-width:30%;">
</p>


<p align="center">
  <img src="/img/20250630Hannan2.jpg" alt="SET1" style="max-width:30%;">
</p>


Ezen felül a hét más eseményeket is tartogatott.
Nyári egyetemet szerveztünk (erről később írok bővebben), valamint cikket írtam — és pénteken-szombaton részt vettem a [MATE Regattán](https://www.youtube.com/watch?v=3UtgUExDbMM), ahol a Budai Zöldek sárkányhajó-csapatát segíthettem a 20 csapatos versenyen.
*Habár végül a 6. helyet szereztük meg, mégis úgy érzem, hogy én nyertem a legtöbbet: egy olyan fantasztikus társaság tagja lehettem, amiről álmodni sem mertem volna.*

<p align="center">
  <img src="/img/20250630Regatta2.jpg" alt="SET1" style="max-width:30%;">
</p>

<p align="center">
  <img src="/img/20250630Regatta4.jpg" alt="SET1" style="max-width:30%;">
</p>

Ez pedig az Élelmiszertudományi és Technológiai Intézet vezetőinek társasága volt. Ők nemcsak hogy odaengedtek az asztalukhoz, hanem értékes beszélgetésekre, nevetésre és jókedvű közös élményekre is meghívtak.
Sosem fogom elfelejteni ezt az eseményt.

<p align="center">
  <img src="/img/20250630Regatta3.jpg" alt="SET1" style="max-width:30%;">
</p>


**Őszintén kívánom, hogy mindenki megtalálja azt a helyet, ahol így fogadják és támogatják.
Számomra ez a hely a MATE, különösen pedig az Élelmiszertudományi és Technológiai Intézet.**



**Kérdésed van? Érdekel esetleg egy téma, amiről szívesen olvasnál - hallanál, vagy csak a véleményemre lennél kiváncsi? [Ezen az oldalon felteheted őket!](https://www.facebook.com/profile.php?id=61575576670042)**

*#TudományosNagykövet #NIÜ #MagyarTudományÉve*


