---
layout: default
title: Viszlát 2025!
subtitle: ..jöjjön a következő!
date: 2025-10-28 
categories: blog
thumbnail: /img/avatar-icon.png
---

..de mindenek előtt, a reklám: :).


 Ne felejtsd: A [**Facebookon**](https://www.facebook.com/profile.php?id=61575576670042) **és** [**Instagramon**](https://www.instagram.com/boncsibalazs_tudomanynagykovet/) majdnem minden nap olvashatsz valamilyen saját (vagy megosztott) tartalmat tőlem.
**Ha tetszenek a tartalmak, kérlek hagyj az oldalakon egy-egy kedvelést, az hatalmas elismerés és jó visszajelzés lenne számomra az aktivitások fogadtatását illetően.**
Nade elég is a reklámból.

_Ismét vége van egy évnek.._. Ebben sok újdonság nincs, pár ilyen már történt az életem során.
Most viszont mégis különleges ízzel a számban és kavargó gondolatokkal a fejemben gépelem az alábbi sorokat. Ahogy pörgetem vissza a 2025-ös naptáramat, sorra törnek elő az emlékek: _Jéé, itt is segíthettem, ott is megjelenhettem, amott' is kellemesen kimerültem, stb_, szerencsére több tucat ilyen esemény volt. Még így is, hogy előttem van a kalendárium, nehéz lenne felsorolni ezeket konkrétan, így nem is vállalkoznék erre. Ezen élményekről olvashatsz a korábbi bejegyzésekben (**ezen az oldalon.**)[www.boncsibalazs.hu]

Amiről azonban mégis szólni szeretnék ebben a bejegyzésben, az nem csupán a novemberi és decemberi megjelenésekről szól (ezekről olvashatsz többek között (itt)[https://www.facebook.com/reel/1347911666641629] és (itt)[https://www.facebook.com/mnikahalmai/posts/pfbid0X5LcYxxiJnYy2QXempmmppeGciuxSB76nE6eUv7dkfcwptmQXjHELwURaU4tZpVKl]), hanem méginkább két szó.

Az első ilyen dolog az a hála: Ebben az évben annyi projekthez, jótékony kezdeményezéshez tudtam csatlakozni, amivel több ember mindennapját tehettem könnyebbé, gördülékenyebbé, miközben szakmailag és emberileg is rengeteget fejlődtem. Igaz, sokszor voltak álmatlan éjszakák, kegyetlen káromkodások, aggodalom és reményveszettség, de voltak közötte örömkönnyek, elégedettséget és olykor bizony büszkeséget okozó pillanatok is. Látni, hogy a befektetett munka valahol és valakinél megtérülést hoz; tapasztalni, hogy az emberi konfortzóna kiterjesztése a legtöbb esetben csupán mentális gátak leküzdésével jár; érezni, hogy a munkám nyomán haszon terem. Felemelő pillanatok, amiből muszáj erőt meríteni..

..mert vannak közösségek és emberek, akik ferde szemmel nézik, hogyha "pörög a biznisz". Akiktől nemhogy egy kedves szót, neadjIsten' elismerő tekintetet nem kapsz, cserébe rendre belerúgást (képletesen persze)..és akárhogy próbálkozol, rendre rádcsapják az ajtót. Pöröghetsz a fejeden, gondolkodhatsz akárhogy, a mondás sajnos igaz lesz: _Ha bírálnak téged, akkor valamit jól csinálsz. Hiszen csak azt támadják, akinél a labda van._

Mindenesetre erre kiválóan kontrázik az, amit Én vallok és igyekszem minden egyes alkalommal követni (illetve amit Kaló Imre borásztól hallottam (ha van időd, ezt a videót mindenképp nézd meg róla)[https://www.youtube.com/watch?v=W1BDWsgSQEA]: _Ha nem tudsz segíteni, ne ártsál. Ha kimondasz egy szót, annak van cselekvési üzenete: Élj úgy, ahogy beszélsz._ 

A másik dolog pedig az alázat szerepe: Ahogy az embert egyre inkább körbeveszik a kényelmét segítő eszközök és szolgáltatások, módszerek és eljárások, úgy egyre inkább képes elkényelmesedni. Fantasztikus dolog, hogy a tudomány, a technológia és számtalan más eljárás létezik és könnyebbé teheti az életünket, ezzel együtt az egyszerűbb készségek, értékek fontossága egyre inkább feledésbe merül. Ugyanezzel van összefüggésben az elért eredményekről értékelése is: Nem szabad elhinni azt, hogy az alapvető feladatok végrehajtása a teljesítményünk maximuma (vagy ahogy egy Alföldi Róbert mondja: (Ha elvégzem azt, ami a dolgom.. Az A Nulla!)[https://www.youtube.com/watch?v=h8hqaGm1jjo]. Persze, örülni kell egy nagy tett vagy siker végén, de ebből a lehető leghamarabb tovább kell lendülni (pontosan úgy, ahogy a rossz pillanatokon túl) és elemezni, hogy az a dolog (reálisan) mitől lehetett volna jobb, sikeresebb kimenetelű. Ahogy a labdarúgásban a kapusokról is legtöbbször a hibákat jegyzik meg az emberek, úgy kell nap, mint nap tenni azért, hogy egy jól kitűzött célt elérjük. Ehhez erő kell és lendület, a kettőt pedig az alázat fogja összekötni. 
Az alázathoz pedig nem kell semmilyen csúcsszuper okoskütyü vagy gép, hanem csak a hajlandóság, hogy elolvasd még azt a +1 cikket, elvégzed még azt a plusz feladatot vagy lefutod / leúszod azt a plusz egy kört.. és az a legnagyobb érdem (legalábbis az én olvasatomban), ha közben földönragadt maradsz, a legjobb tudásod szerint teszel másokért, a közösségért és mindenkiért, akiknek szüksége van rád és akinek hálás lehetsz azért, hogy bizalmat, hitet és motivációt adnak.

2025 egy kihívásokkal, lehetőségekkel, csalódásokkal és örömmel teli év volt, mindegyikből volt jócskán részem..
..és habár most hiányérzetem van (annak ellenére, hogy a rajtam múló dolgok esetében véleményem szerint közel mindegyikbe beletettem a szükséges időt és energiát), hiszem, hogy a fentebb megfogalmazottakból Én is új erőre fogok kapni.. mert hiszem, hogy az Élet X-re játszik.

_The noise is temporary, but achievement is lasting._


<p align="center">
  <img src="/img/20251116Reading1.jpg" alt="SET1" style="max-width:50%;">
</p>

<p align="center">
  <img src="/img/20251116Reading2.jpg" alt="SET1" style="max-width:50%;">
</p>

<p align="center">
  <img src="/img/20251116Reading3.jpg" alt="SET1" style="max-width:50%;">
</p>

<p align="center">
  <img src="/img/20251116Reading4.jpg" alt="SET1" style="max-width:50%;">
</p>

Majd elérkezett az október 27-ei hét, amelyet rögtön egy kísérlettel kezdtünk, majd **a hétfő délutánt egy HírTV interjúval folytattuk**, ahol a Radar című műsorban oszthattuk meg gondolatainkat az élelmiszerhulladék és élelmiszerpazarlás témakörében az Élelmiszertudományi és Technológiai Intézet Intézetigazgatójával, [Prof. Dr. Friedrich Lászlóval](https://www.youtube.com/watch?v=FfsPrfBAkqs). 

<p align="center">
  <img src="/img/20251116ATV.jpg" alt="SET1" style="max-width:50%;">
</p>



Ezt követően jött el október 28-29 és 30, amely három napban  na**gyszínpadi előadást tarthattam az élelmiszeripar jövőjét tartogató technológiákról,** mindezt olyan "Balázsosan". Külön örömömre szolgált, hogy a rendelkezésre álló székek között alig volt szabad hely, valamint hogy kérdéseket is kaptam az előadás után, ahol megannyi fiatal csillogó és ígéretes tekintetét is láthattam. _Egészen inspiráló volt látni_, hogy sikerült sok-sok fiatalban felkelteni ezen technológiákat érintően az érdeklődést és ki tudja, lehet közülük fog kikerülni a XXI. század egyik legjelentősebb tudományos személyisége. 
Ha így lesz, örömmmel fogom konstatálni, hogy ehhez Én is hozzásegíthettem őket. :)

Az előadáson felül felül szakmai kerekasztalban (élelmiszerpazarlás témakörben) vehetettem részt, valamint a további napokon konferálást és moderálást, ToTu termékekkel történő standolást [**mert már Te is tudod, mi az a ToTU, igaz?](https://capriovus.eu/totu-termekek/) és kerekasztal-diszkussziót (_Megéri-e fiatalként a tudomány?_) is végezhettem.. ezeken felül az esemény fénypontja az volt, amikor a magyar űrkutatás két feltörekvő igéretével, Kapu Tiborral és Cserényi Gyulával is találkozhattam, sőt, rövid beszélgetéseket is folytathattunk. 


**Ezúton is hálásan köszönöm mindenkinek, különösen a Nemzeti Innovációs Ügynökségnek, valamint a MATE Élelmiszertudományi és Technológiai Intézetének a támogatást és a bizalmat! Egy izgalmas pszichés felkészülést követően örök élményt és rengeteg tapasztalatot szerezthettem.**

(A fotók többségének forrása a [Nemzeti Innovációs Ügynökség](https://niu.hu/)).


<p align="center">
  <img src="/img/20251116ScienceExpo1.jpg" alt="SET1" style="max-width:50%;">
</p>

<p align="center">
  <img src="/img/20251116ScienceExpo2.jpg" alt="SET1" style="max-width:50%;">
</p>

<p align="center">
  <img src="/img/20251116ScienceExpo3.jpg" alt="SET1" style="max-width:50%;">
</p>

<p align="center">
  <img src="/img/20251116ScienceExpo4.jpg" alt="SET1" style="max-width:50%;">
</p>

<p align="center">
  <img src="/img/20251116ScienceExpo5.jpg" alt="SET1" style="max-width:50%;">
</p>

<p align="center">
  <img src="/img/20251116ScienceExpo6.jpg" alt="SET1" style="max-width:50%;">
</p>

<p align="center">
  <img src="/img/20251116ScienceExpo7.jpg" alt="SET1" style="max-width:50%;">
</p>

<p align="center">
  <img src="/img/20251116ScienceExpo8.jpg" alt="SET1" style="max-width:50%;">
</p>

<p align="center">
  <img src="/img/20251116ScienceExpo9.jpg" alt="SET1" style="max-width:50%;">
</p>

<p align="center">
  <img src="/img/20251116ScienceExpo10.jpg" alt="SET1" style="max-width:50%;">
</p>

<p align="center">
  <img src="/img/20251116ScienceExpo11.jpg" alt="SET1" style="max-width:50%;">
</p>

<p align="center">
  <img src="/img/20251116ScienceExpo12.jpg" alt="SET1" style="max-width:50%;">
</p>


Ennek levezetéseként október 30-án a **Manna FM-ben volt lehetőségem bemutatni a Tudományos Nagyköveteket és a programunk célját** [Ferencz Gabival](https://www.facebook.com/gabi.ferencz). 
A beszélgetést vágatlanul az [alábbi linken hallgathatod meg](https://soundcloud.com/mannafm/tudomanyos-nagykovet-csaladi-manna-ferencz-gabival-2025-10-01-3?utm_source=clipboard&utm_campaign=wtshare&utm_medium=widget&utm_content=https%253A%252F%252Fsoundcloud.com%252Fmannafm%252Ftudomanyos-nagykovet-csaladi-manna-ferencz-gabival-2025-10-01-3).

<p align="center">
  <img src="/img/20251116MannaFM.jpg" alt="SET1" style="max-width:50%;">
</p>

<p align="center">
  <img src="/img/20251116MannaFM2.jpg" alt="SET1" style="max-width:50%;">
</p>


Ezt követően sem állt meg az élet, hiszen több, még futó projekt következő fázisának ágyaztunk meg, melyek eredménye a következő időszakban várhatók.

_Addig is készülj, mert sok helyen találkozhatunk _(és nem csupán [ITDK-n](https://uni-mate.hu/tudom%C3%A1nyos-di%C3%A1kk%C3%B6r), vagy az [5.FoodConf konferencián](http://www.foodconf.hu/?program))! ;) 

**Hamarosan Szegeden is pacsizhatunk**, hiszen **12.08-án Szegeden 14.00 órától a Rezonancia Középiskolásoknak eseményen** egy kerekasztal beszélgetés keretein belül mesélhetek arról, hogy mit jelent ma a tudomány szolgálatában tevékenykedni és milyen emberek vannak a laborfalak és a köpenyek mögött. Az esemény [Facebook elérhetősége itt található](https://www.facebook.com/events/835380839188466). 

<p align="center">
  <img src="/img/20251116SRezonancia.jpg" alt="SET1" style="max-width:50%;">
</p>


**Kérdésed van? Érdekel esetleg egy téma, amiről szívesen olvasnál - hallanál, vagy csak a véleményemre lennél kíváncsi? [Ezen az oldalon felteheted őket!](https://www.facebook.com/profile.php?id=61575576670042)**

*#TudományosNagykövet #NIÜ #MagyarTudományÉve*



