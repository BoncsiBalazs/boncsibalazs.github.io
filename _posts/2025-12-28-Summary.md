---
layout: default
title: Viszlát 2025!
subtitle: ..jöjjön a következő!
date: 2025-10-28 
categories: blog
thumbnail: /img/tuzijatek.jpg
---

_Ismét vége van egy évnek.._. Ebben sok újdonság nincs, pár ilyen már történt az életem során.
Most viszont mégis különleges ízzel a számban és kavargó gondolatokkal a fejemben gépelem az alábbi sorokat..


..de mindenek előtt, a reklám :).


 Ne felejtsd: A [**Facebookon**](https://www.facebook.com/profile.php?id=61575576670042) **és** [**Instagramon**](https://www.instagram.com/boncsibalazs_tudomanynagykovet/) majdnem minden nap olvashatsz valamilyen saját (vagy megosztott) tartalmat tőlem.
**Ha tetszenek a tartalmak, kérlek hagyj az oldalakon egy-egy kedvelést, az hatalmas elismerés és jó visszajelzés lenne számomra az aktivitások fogadtatását illetően.**
Nade elég is a reklámból.

Ahogy pörgetem vissza a 2025-ös naptáramat, sorra törnek elő az emlékek: _Jéé, itt is segíthettem, ott is megjelenhettem, amott' is kellemesen kimerültem, stb_, szerencsére több tucat ilyen esemény volt. Még így is, hogy előttem van a kalendárium, nehéz lenne felsorolni ezeket konkrétan, így nem is vállalkoznék erre. Ezen élményekről olvashatsz a korábbi bejegyzésekben [**ezen az oldalon.**](www.boncsibalazs.hu) (illetve a bejegyzés végén néhány fotót is elhelyeztem).

Amiről azonban mégis szólni szeretnék ebben a bejegyzésben, az nem csupán a novemberi és decemberi megjelenésekről szól (ezekről olvashatsz többek között [itt](https://www.facebook.com/reel/1347911666641629) és [itt](https://www.facebook.com/mnikahalmai/posts/pfbid0X5LcYxxiJnYy2QXempmmppeGciuxSB76nE6eUv7dkfcwptmQXjHELwURaU4tZpVKl) ), hanem méginkább két témakört szeretnék végigjárni.

<p align="center">
  <img src="/img/hála.jpg" alt="SET1" style="max-width:50%;">
</p>



Az első ilyen dolog az a hála: Ebben az évben annyi projekthez, jótékony kezdeményezéshez tudtam csatlakozni, amivel több ember mindennapját tehettem könnyebbé, gördülékenyebbé, miközben szakmailag és emberileg is rengeteget fejlődtem. Igaz, sokszor voltak álmatlan éjszakák, kegyetlen káromkodások, aggodalom és reményveszettség, de voltak közötte örömkönnyek, elégedettséget és olykor bizony büszkeséget okozó pillanatok is. Látni, hogy a befektetett munka valahol és valakinél megtérülést hoz; tapasztalni, hogy az emberi konfortzóna kiterjesztése a legtöbb esetben csupán mentális gátak leküzdésével jár; érezni, hogy a munkám nyomán haszon terem. Felemelő pillanatok, amiből muszáj erőt meríteni..

..mert vannak közösségek és emberek, akik ferde szemmel nézik, hogyha "pörög a biznisz". Akiktől nemhogy egy kedves szót, neadjIsten' elismerő tekintetet nem kapsz, cserébe rendre belerúgást (képletesen persze)..és akárhogy próbálkozol, rendre rádcsapják az ajtót. Pöröghetsz a fejeden, gondolkodhatsz akárhogy, a mondás sajnos igaz lesz: _Ha bírálnak téged, akkor valamit jól csinálsz. Hiszen csak azt támadják, akinél a labda van._
Mindenesetre erre kiválóan kontrázik az, amit Én vallok és igyekszem minden egyes alkalommal követni (illetve amit Kaló Imre borásztól hallottam [ha van időd, ezt a videót mindenképp nézd meg róla](https://www.youtube.com/watch?v=W1BDWsgSQEA): _Ha nem tudsz segíteni, ne ártsál. Ha kimondasz egy szót, annak van cselekvési üzenete: Élj úgy, ahogy beszélsz._ 

<p align="center">
  <img src="/img/Alázat.jpg" alt="SET1" style="max-width:50%;">
</p>

A másik dolog pedig az alázat szerepe: Ahogy az embert egyre inkább körbeveszik a kényelmét segítő eszközök és szolgáltatások, módszerek és eljárások, úgy egyre inkább képes elkényelmesedni. Fantasztikus dolog, hogy a tudomány, a technológia és számtalan más eljárás létezik és könnyebbé teheti az életünket, ezzel együtt az egyszerűbb készségek, értékek fontossága egyre inkább feledésbe merül. Ugyanezzel van összefüggésben az elért eredményekről értékelése is: Nem szabad elhinni azt, hogy az alapvető feladatok végrehajtása a teljesítményünk maximuma (vagy ahogy egy Alföldi Róbert mondja: [Ha elvégzem azt, ami a dolgom.. Az A Nulla!](https://www.youtube.com/watch?v=h8hqaGm1jjo). 

Persze, örülni kell egy nagy tett vagy siker végén, de ebből a lehető leghamarabb tovább kell lendülni (pontosan úgy, ahogy a rossz pillanatokon túl) és elemezni, hogy az a dolog (reálisan) mitől lehetett volna jobb, sikeresebb kimenetelű. Ahogy a labdarúgásban a kapusokról is legtöbbször a hibákat jegyzik meg az emberek, úgy kell nap, mint nap tenni azért, hogy egy jól kitűzött célt elérjük. Ehhez erő kell és lendület, a kettőt pedig az alázat fogja összekötni. 

Az alázathoz pedig nem kell semmilyen csúcsszuper okoskütyü vagy gép, hanem csak a hajlandóság, hogy elolvasd még azt a +1 cikket, elvégzed még azt a plusz feladatot vagy lefutod / leúszod azt a plusz egy kört.. és az a legnagyobb érdem (legalábbis az én olvasatomban), ha közben földönragadt maradsz, a legjobb tudásod szerint teszel másokért, a közösségért és mindenkiért, akiknek szüksége van rád és akinek hálás lehetsz azért, hogy bizalmat, hitet és motivációt adnak.


2025 egy kihívásokkal, lehetőségekkel, csalódásokkal és örömmel teli év volt, mindegyikből volt jócskán részem..
..és habár most hiányérzetem van (annak ellenére, hogy a rajtam múló dolgok esetében véleményem szerint közel mindegyikbe beletettem a szükséges időt és energiát), hiszem, hogy a fentebb megfogalmazottakból Én is új erőre fogok kapni.. mert hiszem, hogy az Élet X-re játszik és a legjobb dolgok még csak ezután jönnek [..](https://www.youtube.com/watch?v=nyc6RJEEe0U).

Köszönök mindent. A show [folytatódik](https://www.youtube.com/watch?v=JNFQXLhyYao&list=RDJNFQXLhyYao&start_radio=1), de immár csak 2026-ban!

_The noise is temporary, but achievement is lasting._

**Zárásul pedig néhány életkép 2025-ből:**

Az első konferenciaelőadásom

<p align="center">
  <img src="/img/beszed3.jpg" alt="SET1" style="max-width:50%;">
</p>

Majd nem sokkal később a 2. (majd novemberben a 3., amelynek tudományos eredményeiről egy későbbi posztban fogok beszámolni)

<p align="center">
  <img src="/img/20250623konfi2.jpg" alt="SET1" style="max-width:30%;">
</p>

Csapatépítő "konzultáció" az ÉTTI valamennyi munkatársával

<p align="center">
  <img src="/img/20250630Regatta3.jpg" alt="SET1" style="max-width:30%;">
</p>

"Summer School" örömök

<p align="center">
  <img src="/img/20250706hajó2.jpg" alt="SET1" style="max-width:30%;">
</p>


Az idézet, amely alapjaiban határozza meg a működésemet.
<p align="center">
  <img src="/img/20250831bullying1.jpg" alt="SET1" style="max-width:50%;">
</p>

A projekt, amelynek csapattagjaira és eredményeire büszke vagyok [Tudomány Éve Tudományos Nagyköveteiről itt olvashatsz részletesen](https://tudomanyeve.hu/tudomanyos-nagykoveteink)

<p align="center">
  <img src="/img/20250930Stpölten2.jpg" alt="SET1" style="max-width:50%;">
</p>

Az évben több országban is járhattam (Finnország, Ausztria, Egyesült Királyság). A közös pont bennük, hogy mindenhol meg kellett hallgatnia a közönségnek. :D

<p align="center">
  <img src="/img/20250930Stpölten6.jpg" alt="SET1" style="max-width:50%;">
</p>

Az előadás és a cikk, amellyel összesen több száz emberhez szólhattam ([közvetlenül](https://elelmiszertudomany.uni-mate.hu/h%C3%ADr/-/content-viewer/nagy-sikert-aratott-a-mate-standja-a-science-expo-2025-rendezv%C3%A9nyen/20123) és [közvetve](https://ocsa.hu/magazin/2025.-oktoberi-szam_112923.pdf)).

<p align="center">
  <img src="/img/20251116ScienceExpo12.jpg" alt="SET1" style="max-width:50%;">
</p>

<p align="center">
  <img src="/img/20251116ScienceExpo2.jpg" alt="SET1" style="max-width:50%;">
</p>

<p align="center">
  <img src="/img/20251116ScienceExpo3.jpg" alt="SET1" style="max-width:50%;">
</p>

<p align="center">
  <img src="/img/20251116ScienceExpo11.jpg" alt="SET1" style="max-width:50%;">
</p>


<p align="center">
  <img src="/img/20251019Cikk1.png" alt="SET1" style="max-width:50%;">
</p>

Habár néha megijedek magamtól, amikor újrahallgatom magam az egyes televízió és rádióadásokban, de örömmel tölt el, hogy ezekben is megszólalhattam.

<p align="center">
  <img src="/img/20251116ATV.jpg" alt="SET1" style="max-width:50%;">
</p>

<p align="center">
  <img src="/img/20251019M22.png" alt="SET1" style="max-width:50%;">
</p>




**Kérdésed van? Érdekel esetleg egy téma, amiről szívesen olvasnál - hallanál, vagy csak a véleményemre lennél kíváncsi? [Ezen az oldalon felteheted őket!](https://www.facebook.com/profile.php?id=61575576670042)**

*#TudományosNagykövet #NIÜ #MagyarTudományÉve*



