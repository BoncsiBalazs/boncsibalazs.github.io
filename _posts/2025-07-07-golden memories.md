---
layout: default
title: A pillanatok, amelyeket érdemes eltenni rosszabb napokra! 2025.06.30-07.05.
date: 2025-07-06 
categories: blog
thumbnail: /img/20250706Labtour2.jpg
---

**Most idézd fel azokat a napokat, amikor minden szutyok**.. amikor az ébresztőn a "szundi" helyett a "kikapcsolás" gombra nyomsz, így a tervezetthez képest közel félórás késésben vagy. A konyhában a kapkodás miatt a frissen felvett ruhádat is leöntöd, a rohanós textilcsere után pedig kilépve a kapun jut eszedbe, hogy a zárban hagytad az lakásajtó kulcsát. Ismerős ez a helyzet, ugye? 
*El sem indult a nap és máris minden el van b@.... cseszve.*

Aztán beérsz a melóhelyre, a kollégáktól pedig a "jó reggelt!" üzenet helyett a "nocsak - nocsak, betévedtünk?" üzenet fogad. Mintha nem lenne elég a saját lelkiismereteddel elszámolni, még másoktól is kapod az ívet.. és akkor a szenvedős, "pepecselős" feladatokról nem is beszéltünk, amelyeket baromi ritkán sikerül elsőre zökkenőmentesen megoldani, amely miatt megint csak konfliktus keletkezik a munkatársak és a partnerek között. **Na, ez az a pillanat, amikor úgy érezhetjük, hogy nemcsak a sötét felhők gyülekezését érezzük a bőrünkön, hanem a jéghideg esőcseppek koppanását is.**

**Ilyenkor kell kitartani és elhinni, hogy "ez csak egy átmeneti időszak, aztán jobb lesz", hogy minden felhő fölött ott van a nap és a remény, hogy holnap talán már jó helyre nyomsz a telefonon.**

A fenti, teoretikus - és gyakran valóságos - példa is enyhén azt szemlélteti, hogy a nehezebb pillanatokon a boldogságos emlékek előidézésével lehet könnyebben túllendülni. Nos, a legutóbbi hét nekem erre kiváló lehetőség volt, hogy emlékeket gyűjtsek.

A hét az előző vasárnappal kezdődött, ugyanis megérkeztek a HAUT egyetemről azon hallgatók, akik jelentkeztek az idei Summer School 2025-ra, amelyre a MATE ÉTTI-ben került sor. A 24 hallgató fogadását és kollégiumba költöztetésében vehettem rész, majd elérkezett a hétfő, ahol a közös reggeli után a hét hivatalos kezdetét vette. Az első turnus hallgatói azon dolgoztak, hogy miképpen lehet helyettesíteni a hagyományos sajtos pogácsa receptjét TOTU-val és ez milyen fizikai és érzékszervi változást okoz majd a késztermékben. A 3 csoportba tagozódott hallgatók ezen formális feladat mellett pedig különböző kultúrális és közösségépítő programon vett részt, melyben megismerhették Magyarország és Budapest kultúráját és étkezési szokásait. 

<p align="center">
  <img src="/img/20250706Labtour1.jpg" alt="SET1" style="max-width:30%;">
</p>

<p align="center">
  <img src="/img/20250706létterem.jpg" alt="SET1" style="max-width:30%;">
</p>


A hét csúcspontja a megtartott prezentációk felül a péntek esti hajós vacsora volt, amelyet a lemenő napfény és élőzene mellett fogyaszthattunk el együtt a Boráros tér és a Margit-híd között a Dunán. *Hihetetlenül szerencsés vagyok, hogy ilyen projektekben is részt vehetek, valamint, hogy ilyen zseniális emberekkel dolgozhatok együtt! Jól és végre fontosnak érzem magam, amely rendkívül jól segít feltölteni a belső energiaraktárakat!*

<p align="center">
  <img src="/img/20250706hajó1.jpg" alt="SET1" style="max-width:30%;">
</p>

<p align="center">
  <img src="/img/20250706hajó2.jpg" alt="SET1" style="max-width:30%;">
</p>

<p align="center">
  <img src="/img/20250706hajó3.jpg" alt="SET1" style="max-width:30%;">
</p>


De a mozgalmas hét nem állt meg ott, hogy vasárnap elbúcsúztattuk az első heti, illetve fogadtuk a második heti csoportot: kedden egy tudományos nagyköveti tevékenységemnek tettem eleget (amelyről a későbbiekben számolok be), szerdán egy házivédésen tanulhattam a tojáshelyettesítőkkel kapcsolatosan hasznos dolgokat, valamint csütörtökön részt vettem a MATE ÉTTI 2024/25/2 félévi diplomaosztójának -és egyben tanévzáró- ünnepi tanácsülésén, ahol nem csak szervezési feladataim voltak..hanem az OTDK-n nyújtott teljesítményemnek köszönhetően (ahol tagozati különdíjban részesültem), intézetigazgatói dicséretet vehettem át. **Ugyanakkor mint minden más, ez is egy csapatmunka eredménye, így ezúton is köszönöm [Dr. Gere Attilának](https://research.uni-mate.hu/hu/w/gere-attila) és (immár Dr.) [Szakál Dorinának](https://scholar.google.hu/citations?user=n16fCGcAAAAJ&hl=hu) azt az elkötelezett munkát, amelyet a pályamunka elkészülésében is végeztek. Zseniális mentorok és hihetetlenül jó EMBEREK (!), akik sosem fordítanak hátat azoknak, akik segítséget kérnek.**

<p align="center">
  <img src="/img/20250706házivédés.jpg" alt="SET1" style="max-width:30%;">
</p>

<p align="center">
  <img src="/img/20250706dicséret.jpg" alt="SET1" style="max-width:30%;">
</p>

És ez még nem minden! Pénteken még arra is volt lehetőségem, hogy a [VéNégy fesztiválon a Theaterwagen színpadán](https://venegyfesztival.hu/venegy-tudomanyos-nagykovetek/) [Halmai Mónikával](https://www.facebook.com/mnikahalmai) együtt megoszthassuk gondolatainkat a tudományterületeink aktuális kérdéseiről, illetve hogy bemutassuk a Magyar Tudomány Éve programot egy izgalmas panelbeszélgetés keretében. Ezúton is köszönjük a szervezőknek, valamint a Nemzeti Innovációs Ügynökségnek, hogy lehetőve tették, hogy itt is megmutathassuk magunkat!

<p align="center">
  <img src="/img/20250706VéNégy1.jpg" alt="SET1" style="max-width:30%;">
</p>

<p align="center">
  <img src="/img/20250706Vénégy2.jpg" alt="SET1" style="max-width:30%;">
</p>

Tömör - és közel sem részletes- bejegyzésemet Széchenyi István 19. századból származó, de örökérvényű gondolatával zárnám, mely a következőképpen szól: "Egynek minden nehéz, soknak semmi sem lehetetlen".

**Hálásan köszönöm a lehetőséget és az élményt mindenkinek!**


**Kérdésed van? Érdekel esetleg egy téma, amiről szívesen olvasnál - hallanál, vagy csak a véleményemre lennél kiváncsi? [Ezen az oldalon felteheted őket!](https://www.facebook.com/profile.php?id=61575576670042)**

*#TudományosNagykövet #NIÜ #MagyarTudományÉve*


