---
layout: default
title: Ha egy biznisz beindul.. élménybeszámoló a szeptemberi ténykedéseimről!
subtitle: Nem tűntem el, sőt.. :)
date: 2025-09-30 
categories: blog
thumbnail: /img/20250831bullyingtitle.jpg
---

Az elmúlt időszakban nem készült ide bejegyzés, ennek oka viszont szerencsére nem tétlenség vagy egészségügyi háttere van. Sőt, inkább pont sok sok tevékenység, amelyek miatt a közösségi média felületeimen volt inkább kommunikáció..
..azokon a felületeken, amelyeket bekövettél már, igaz? :) Ha nem, akkor itt megteheted: [Facebook](https://www.facebook.com/profile.php?id=61575576670042)  [Instagram](https://www.instagram.com/boncsibalazs_tudomanynagykovet/)

Hogy pontosan mik voltak ezek, azok a következők:

Szeptember másodikán egy hatalmas megtiszteltetésnek lehettem részese, hiszen a Duna Televízió Ridikül című adásában beszélgettem Dr. Csorba László történésszel, Széchényi Tímea Alapítványi Kuratóriumi Elnökasszonnyal, valamint Abbas Anna Tudományos Nagykövettel [akinek Facebook oldalát innen érheted el](https://www.facebook.com/profile.php?id=61577872302727) [Instagramon pedig neurobiológiával kapcsolatosan fogyaszthatsz izgalmas tartalmakat](https://www.instagram.com/anna.anoir/)
Ezúton is köszönöm a Nemzeti Innovációs Ügynökségnek, a műsor szerkesztőjének, valamint a műsorvezetőnek, hogy beszélgethettünk a Széchényi család szellemi hagyatékáról és a tudomány jelenéről.
A műsort itt megtekintheted [A legnagyobb magyar, aki ma is aktuális](https://mediaklikk.hu/eletmod/video/2025/09/19/ridikul-a-legnagyobb-magyar-aki-ma-is-aktualis).



<p align="center">
  <img src="/img/20250831bullying2.jpg" alt="SET1" style="max-width:50%;">
</p>

<p align="center">
  <img src="/img/20250831bullying2.jpg" alt="SET1" style="max-width:50%;">
</p>

A stúdiós beszélgetést követően pár nappal örömmel tettem eleget egy meghívásnak, amely alapján hamarosan megjelenik velem egy beszélgetés az [Ócsa Városi Magazinban](https://ocsa.hu/ocsa-varosi-magazin), ahol az ócsai kötődésemről, az élelmiszermérnökségről, élelmiszerpazarlásról és a Magyar Tudomány Évéről beszélgethettem Katona-Zsombori Évával.
Az aktuális szám hamarosan megjelenik (valószínűleg októberben), amelynek linkjét később tudom veletek megosztani (ugyanitt üzenem ócsai ismerőseimnek, hogy az újság nyomtatott formában is eljut hozzátok, így lessétek, hogy melyik példány fog a 3000+ közül bekerülni a postaládátokba :) )

<p align="center">
  <img src="/img/20250831bullying2.jpg" alt="SET1" style="max-width:50%;">
</p>


A soron következő héten egy termékfejlesztési projektben teljesítettem egy laboratóriumi kísérletet, amely jól sikerült. A [SipBySip](https://www.campdenbri.hu/palyazatok/eitfoodsolution2025.php) nevezetű versenyen olyan iható terméket fejlesztünk, amely élelmiszeripari melléktermékekből készül (itt éppen a napraforgómag préseléséből visszamaradt "pogácsából" készül majd egy fermentált termék), melynek döntő eseménye novemberben lesz Reading városában. Ennek eredményéről a későbbiekben tudok majd beszámolni, így továbbra is érdemes figyelemmel követni a csatornákat
<p align="center">
  <img src="/img/20250831bullying2.jpg" alt="SET1" style="max-width:50%;">
</p>

Szintén ezen a héten a [Connections](https://innoweek.hu/en/connexions/) konferencián volt lehetőségem megjelenni, mint meghívott vendég, ahol a profin megszervezett eseményen az innovációról kaphattam egy új perspektívát.

<p align="center">
  <img src="/img/20250831bullying2.jpg" alt="SET1" style="max-width:50%;">
</p>

Az ezt követő héten viszont már külföldön volt lehetőségem képviselni a MATE-t és a Tudomány Éve programot, hiszen az [EUDRES - Európai Egyetemek Szövetsége](https://eudres.eu/intensive-ill-2025) jóvoltából részt vehettem egy olyan programsorozatban, ahol a közösségi média káros hatásaival szemben dolgoztunk ki egy akciótervet. Ezen ausztriai esemény személyes mobilitásának záróelőadásán Én vezethettem fel az ötletünket, amelyet nagy örömmel és elismeréssel fogadott a nézőközönség.
(köszönöm szépen az előadás közben készített fotót [Cristian Tzecu-nak](https://www.facebook.com/CristianTzecu/) ).


<p align="center">
  <img src="/img/20250831bullying2.jpg" alt="SET1" style="max-width:50%;">
</p>

<p align="center">
  <img src="/img/20250831bullying2.jpg" alt="SET1" style="max-width:50%;">
</p>

Hazaérkezésem napján pedig csatlakoztam a [BrainBar-on](https://brainbar.com/ez-tortent-a-2025-os-brain-baron) fellépő nagykövetekhez, valamint az a NIÜ standjánál invitálhattam a Tudomány Éve programsorozat követésére.

<p align="center">
  <img src="/img/20250831bullying2.jpg" alt="SET1" style="max-width:50%;">
</p>

Az érkezésemet követő héten ismételten pörgött tovább a gépezet, ugyanis sikeresen beiratkoztam egy új levelező képzésre, amelynek a végén - ha minden jól megy - [élelmiszeripari digitalizációs szakmérnök](https://oig.uni-mate.hu/%C3%A9lelmiszeripari-digitaliz%C3%A1ci%C3%B3s-szakm%C3%A9rn%C3%B6k-szakir%C3%A1ny%C3%BA-tov%C3%A1bbk%C3%A9pz%C3%A9si-szak) lehetek.
A kutatási tevékenység mellett pedig ismét egy rendezvényen képviselhettem az Élelmiszertudományi és Technológiai Intézetet, ugyanis négy napon keresztül standolhattunk a [KÁN Egyetemi Napokon](https://kan.uni-mate.hu/h%C3%ADr/-/content-viewer/trad%C3%ADci%C3%B3-%C3%A9s-innov%C3%A1ci%C3%B3-szakma-%C3%A9s-sz%C3%B3rakoz%C3%A1s-40-ezren-a-k%C3%A1n-egyetemi-napokon/20123).

<p align="center">
  <img src="/img/20250831bullying2.jpg" alt="SET1" style="max-width:50%;">
</p>

De hogy még izgalmasabb legyen a történet, a pénteki napon (09.26.)-án Budapesten tarthattam kettő előadást a Kutatók Éjszakája kapcsán: az egyik prezentáció a digitális érzékszervi minősítések univerzumáról szólt, míg utóbbi esetben több nagykövet-társammal beszélgethettünk a Magyar Tudomány Évéről a nyilvános publikum előtt!.

<p align="center">
  <img src="/img/20250831bullying2.jpg" alt="SET1" style="max-width:50%;">
</p>


Azt hiszem, ezek alapján elmondható, hogy elég tartalmasra sikerült a szeptember.. :D 
..és a java még csak ezután következik!

Szóval ismét elnézést kérek az "eltűnésemért". :)


**Kérdésed van? Érdekel esetleg egy téma, amiről szívesen olvasnál - hallanál, vagy csak a véleményemre lennél kíváncsi? [Ezen az oldalon felteheted őket!](https://www.facebook.com/profile.php?id=61575576670042)**

*#TudományosNagykövet #NIÜ #MagyarTudományÉve*


