---
layout: default
title: Újból szól a falicsengő.. Ugye nem vészharang?
subtitle: Ez a bejegyzés nem feltétlenül az elmúlt időszak tevékenységéről szól, inkább csak egy gondolatébresztésként szolgál.
date: 2025-08-31 
categories: blog
thumbnail: /img/20250720SummerSchoolParlament.jpg
---

Elérkeztünk a nyár utolsó napjához (amely történetesen pont vasárnapra esik), ilyenkor érdemes ismét megállnunk egy pillanatra és számotvetnünk az elmúlt időszak eseményeivel, mielőtt újból munkába állunk vagy az iskola felé vesszük az utunkat.

Ilyenkor természetesen cikáznak az emlékek a fejünkben: hajnalig tartó iszogatós sütögetések a haverokkal, néhány fesztiválpillanat, az utazás előtti izgalmas órák és percek, majd abból megérkezve a hullafáradt ágyba zuhanás. Jellemzően ezek olyan gondolatok, amelyekre pozitívan emlékezünk vissza, ezeket érdemes eltenni a rosszabb, sötétebb és nehezebb napokra.

Jobb esetben ilyenkorra már felkészültünk az előttünk lévő hetek és hónapok feladataira, nehézségeire. Beszereztük a szükséges tárgyi eszközöket, elkészítettük az ütemterveket és néha olyan ígéreteket is megfogalmazunk magunkban, amelyekből az adott helyzetben kiderül, hogy combosabb' feladat, mint azt elsőre hittük volna.. de a motiváltságnak, tenni akarásnak és alázatnak (mint a kemény munka) ott kell, hogy legyen, hiszen ezek azok a tényezők, amelyek akkor visznek tovább, ha a tehetség és affinitás elérte a maximumát. Ezt foglalja össze az egyik kedvenc mondásom: _Hard work beats talent, when talent doesn't work hard._

<p align="center">
  <img src="/img/20250720SummerSchoolLánchíd.jpg" alt="SET1" style="max-width:50%;">

</p>
De van olyan is, amikor ezek nem sikerülnek elsőre. Vannak gyenge pillanatok és vannak olyan személyek is, akik nem minden esetben állnak jól ezek leküzdésével. Ekkor alapesetben az embertársak segítenek és támogatják őket, de a valóság az, hogy nem foglalkoznak vele (hiszen mindenki a saját életének problémáinak megoldásával küzd, amely gyakran ígyis elég nagy kihívás). Ennél rosszabb megoldás, amikor támogatás helyett egyenesen bántó, sértő dolgokat fogalmaznak meg azoknak, akiknek pont az ellenkezőjére lenne szükségük.. és ebből számtalanul sokat látunk a közösségi médián.

Akiknél ez pedig iszonyatosan nagy veszély, azok a gyermekek, hiszen ki ne hallott volna az általuk gyakran végzett bully-ing tevékenységről. Ez azon tevékenységek gyűjtőneve, amikor valakit valamilyen külső vagy belső, az áldozattól függetlenül történő jelenségek miatt sértegetnek szóban, rosszabb esetben pedig tetlegességgel. Ezek bőven túlmennek a "de csúnya a kabátod" vagy "hogy lehetsz ilyen kövér" mondatokon, a gyermeki őszinteségből fakadóan ami a szívén, az a száján, tárgytól függetlenül. Ebben az esetben az se segít, ha az ember az online világba menekül, hiszen a kiberzaklatás (cyberbullying) keresztül kaphat olyan beszólásokat és sértegetéseket, amelyek igencsak megérintik.. és ha nincs kivel ezeket kibeszélni, gyakran el is hiszik a "károgók" gondolatait, amelyből önbántalmazás, önsanyargatás következhet.. és máris megvan a baj. Egy borzasztó megdöbbentő tény, hogy több kamasz hal meg öngyilkosság, mint betegség miatt [HETEK](https://www.hetek.hu/cikkek/belfold/2025majus/tobb-kamasz-hal-meg-ongyilkossag-mint-betegseg-miatt?fbclid=IwY2xjawMg3PFleHRuA2FlbQIxMABicmlkETFlRjF3Y09kcGxSaXZaYXZFAR5o_JPrjAJFamgZo0b1yBHWaLAzmL3WrBBfU4TrbUkCdHmoRUEx0wOG_E24_g_aem_IEzFk8z76cbX_cHdFsK_Uw)

**Egyetlen játékeredmény, semmilyen más-ság sem érdemel olyan szintű abúziót, hogy a szenvedő fél bármilyen bántalmazást, neadjIsten életretörő cselekvéseket hajtson végre önmagán vagy máson!**

<p align="center">
  <img src="/img/20250720SummerSchoolBor.jpg" alt="SET1" style="max-width:50%;">
</p>

Mégis mit lehet ez ellen tenni? Igenis sokat! Ott kezdve, hogy leülünk a gyermekekkel és beszélgetünk: igen, vannak olyan betegségek, amelyek testi vagy szellemi diszfunkcionalitást okoznak. Igen, olyan is van, hogy valaki kevésbé tehetséges valamiben vagy nehezebben ért meg egy-két dolgot. Továbbá igen, olyan is van, hogy valaki csak használt, sérült, kevésbé szép ruhát tud felvenni. De senki nem érdemli meg azt, hogy rajta kívül álló okok miatt sértegessék. Ha segíteni nem tudunk, legalább ne ártsunk. Az empátia, a türelem és a kedvesség sokszor tud segíteni a nehezebb pillanatokban.

Ha tehetjük, csatlakozzunk olyan közösségekhez, akik aktívan tudnak tenni az ilyen sorsú embereket támogatják: adományozzunk használt ruhát, játékot, tanszert és mindent, amire az adott személynek szüksége lehet. Ha nincs ilyenünk, akkor legyünk összekötő személyek és segítsük, hogy minél több ember kifejezhesse összefogását.
Segítsünk embertársainkon, tegyünk a közösségeinkért, ne hagyjuk, hogy a világ problémái elpusztítsák emberi mivoltunkat! Ha így teszünk, nekünk is könnyebb lehet a lelkünk amely ki tudja, akár segíthet a saját nehézségeink átlendülésén.

**Kérdésed van? Érdekel esetleg egy téma, amiről szívesen olvasnál - hallanál, vagy csak a véleményemre lennél kiváncsi? [Ezen az oldalon felteheted őket!](https://www.facebook.com/profile.php?id=61575576670042)**

*#TudományosNagykövet #NIÜ #MagyarTudományÉve*

Fontos utóirat: Jegyezzük meg: sosem vagyunk egyedül! Ám ha mégis úgy érezzük, hogy nagy a baj, bátran kérjünk segítséget! 
"A NANE _ Egyesület bántalmazott nőknek és gyermekeknek szóló segélyvonala ingyenesen hívható a +36-80-505-101-es telefonszámon (H, Cs, P: 18:00–22:00, K: 10:00–22:00, Sze: 12:00–16:00). Az egyesület segélyvonala külföldről a +36-1-267-4900-as telefonszámon érhető el. További információ az egyesület segélytevékenységeiről a  nane.hu oldalon található.

Az Országos Kríziskezelő és Információs Telefonszolgálat a nap 24 órájában, Magyarországról ingyenesen elérhető a 06-80-20-55-20-as telefonszámon.
Az áldozatsegítéssel kapcsolatos valamennyi kérdésben 0–24 órában az ország egész területéről hívható az Áldozatsegítő Vonal a 06-80-225-225-ös telefonszámon."_ [Index](https://index.hu/belfold/2025/05/22/ongyilkossag-godollo-csufolas-zaklatas/?token=4a64dfafd388eefb5799dd6c9be4626f)

